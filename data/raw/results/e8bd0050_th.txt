เบลก โทลลิสัน เชลตัน เป็นนักร้องแนวคันทรีและบุคคลในโทรทัศน์ชาวอเมริกัน ในปี ค.ศ. 2001 เขาเปิดตัวด้วยซิงเกิล "ออสติน" จากอัลบั้มเปิดตัวในชื่อเดียวกันกับเขา เพลง "ออสติน" ติดอันดับหนึ่ง 5 สัปดาห์บนชาร์ตบิลบอร์ดฮอตคันทรีซองส์ อัลบั้มดังกล่าวได้รับการรับรองระดับทองคำและยังมีอีก 2 เพลงที่ได้รับความนิยม แม้ว่าเพลงจะออกในนามค่ายเพลงไจแอนต์เรเคิดส์ แต่เขาได้ย้ายมาอยู่สังกัดวอร์เนอร์บราเธอร์สเรเคิดส์หลังจากค่ายไจแอนท์ปิดตัวลงในปลายปี ค.ศ. 2001
