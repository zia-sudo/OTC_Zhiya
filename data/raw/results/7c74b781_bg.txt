Газелата на Грант е вид газела от семейство Кухороги (Bovidae). Мъжката газела на Грант отбранява дръзко територия, обхващаща от 500 m до 2 km в диаметър, където живее неговият харем. Той напада веднага всеки мъжки, който е влязъл в неговия периметър. Двете газели в продължение на 10-20 минути блъскат челата си и рогата им се заплитат, като понякога дори е трудно да се освободят.
