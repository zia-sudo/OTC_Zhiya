พระราชพิธีเสกสมรสระหว่างเจ้าชายแฮร์รีกับเมแกน มาร์เกิล มีขึ้นเมื่อวันที่ 19 พฤษภาคม ค.ศ. 2018 ณ โบสถ์น้อยเซนต์จอร์จภายในพระราชวังวินด์เซอร์ สหราชอาณาจักร โดยเป็นพระราชพิธีเสกสมรสระหว่างเจ้าชายแฮร์รี สมาชิกราชวงศ์สหราชอาณาจักร กับเมแกน มาร์เกิล หญิงสาวชาวอเมริกันที่เคยทำอาชีพนักแสดง, บล็อกเกอร์, ทูตการกุศล และทนาย ในเช้าวันแต่งงาน สมเด็จพระราชินีนาถเอลิซาเบธที่ 2 พระอัยยิกาในเจ้าชายแฮร์รี พระราชทานตำแหน่งดยุกแห่งซัสเซกซ์, เอิร์ลแห่งดัมบาร์ตัน และบารอนคิลคีลให้กับพระองค์
