กลุ่มรัฐกะเหรี่ยงแดง หรือเรียก เมืองยางแดง เป็นชื่อเรียกกลุ่มรัฐของชาวกะเหรี่ยงแดง ซึ่งปัจจุบันอยู่ในพื้นที่ของรัฐกะยา ประเทศพม่า ดินแดนนี้อยู่ทางใต้ของสหพันธรัฐชานและทางตะวันออกของพม่าของอังกฤษ รัฐบาลของบริติชอินเดียและพระเจ้ามินดงแห่งราชวงศ์อลองพญา ได้ลงนามในสนธิสัญญารับรองเอกราชของกลุ่มรัฐกะเหรี่ยงแดงใน พ.ศ. 2418 ดินแดนนี้ไม่เคยถูกผนวกเป็นส่วนหนึ่งของพม่าของอังกฤษ เมื่อพม่าได้รับเอกราช กลุ่มรัฐกะเหรี่ยงแดงกลายเป็นรัฐกะยาแต่ตั้งแต่ 29 เมษายน พ.ศ. 2502 ทั้งรัฐชานและรัฐกะยาถูกปกครองโดยรัฐบาลพม่าโดยตรง
