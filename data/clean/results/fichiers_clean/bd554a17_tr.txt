CONCACAF tarafından düzenlenen CONCACAF Altın Kupa, 1963-1989 yılları arasında CONCACAF Şampiyonası adıyla gerçekleştirilirken 1993'te itibaren günümüzdeki adıyla anılır. 1963'teki ilk turnuvada Kosta Rika, Alfredo Piedra'nın teknik direktörlüğünde şampiyonluğa ulaştı. Bruce Arena, tamamı Amerika Birleşik Devletleri ile olmak üzere 2002, 2005 ve 2017'de şampiyonluk yaşayarak üç kez şampiyon olan tek teknik direktör oldu. Kosta Rika ile 1969 ve 1989'da şampiyonluğa ulaşan Marvin Rodríguez ve Amerika Birleşik Devletleri ile 1991'de, Meksika ile 1996'da Bora Milutinović ise birden fazla şampiyonluk elde eden diğer teknik direktörlerdi. 2023'teki son turnuvada şampiyonluk yaşayan Meksika'nın teknik direktörlüğünü Jaime Lozano yapmaktaydı. 11 farklı millete mensup teknik direktör şampiyonluk yaşarken milletler bazında 9 şampiyonlukla Meksikalı teknik direktörler, turnuvanın en çok kazananları konumundadır.