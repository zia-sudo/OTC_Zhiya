La chiesa di San Martino è il principale edificio sacro del comune di Calolziocorte, località situata nella Valle San Martino, in provincia di Lecco. Fu eretta in posizione elevata, su di una collina, e resa così visibile dal paese e dai comuni circostanti. Il progettista della chiesa fu il noto architetto italiano Giuseppe Bovara, che rese l'edificio uno dei suoi lavori più significativi.